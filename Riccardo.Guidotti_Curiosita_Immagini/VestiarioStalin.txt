La giubba militare di Stalin

Stalin durante un'assemblea dedicata all'avvio della metropolitana di Mosca
 
L’inesorabile ascesa al potere di Stalin portò un cambiamento radicale a tutti i settori della società, con il cappello di Lenin che alla fine sprofondò nell’oblio. La testa di Stalin era coperta da un berretto a visiera bassa che corrispondeva alla personalità militaresca del leader totalitario. “L’eroe dell’Unione Sovietica” è rimasto fedele al suo senso della moda per decenni e cambiava i suoi cappelli fatti a mano come calzini.

A differenza di Lenin, che era un uomo dai gusti raffinati, Stalin, che proveniva da una famiglia povera, si rifiutava di indossare giacche a doppiopetto o cravatte. Ad accompagnarlo per tutta la vita fu una spartana giubba militare. In realtà, era stato Aleksandr Kerenskij (il capo del governo provvisorio nel 1917) il primo a indossare simili casacche militari. L’indumento era diventato di moda durante la Prima guerra mondiale, indossato da ufficiali britannici e francesi.
Negli anni Venti, Stalin indossava una giubba grigia militaresca, detta “french”, con collo alto e quattro tasche. Negli anni Trenta, il grosso colletto rovesciato si prese il centro della scena, poiché Stalin trovava il colletto alto sempre più scomodo.
Il suo capo d’abbigliamento esclusivo, noto come “stàlinka”, fondeva la modestia ingannevolmente serena del comandante supremo con le sue ambizioni militari. La abbinava a pantaloni da operaio infilati negli stivali al ginocchio.

Nel 1943, quando Stalin si proclamò “Maresciallo dell’Unione Sovietica”, continuò a indossare la sua uniforme. Trasudando forza e sicurezza, Stalin aveva uno status divino nell’Urss ed era un modello per tutti, dai ragazzi in età scolare ai funzionari del governo. Molti dei suoi ardenti sostenitori, da Lazar Kaganovich (che prese parte attiva alle epurazioni di Stalin) al futuro, per breve tempo, successore Georgij Malenkov, indossavano la stalinka, cucita su misura.

L’abito preferito di Stalin venne adottato anche da diverse generazioni di comunisti cinesi, da Mao Zedong (fondatore della Repubblica popolare cinese) e Zhou Enlai (una figura chiave del Partito Comunista cinisa) a Deng Xioping (ex vice premier cinese). In Corea del Nord, Kim Il-Sung avrebbe indossato la stalinka per decenni, passando dalle giubbe di foggia militare agli abiti civili solo alla fine della sua vita. Suo figlio, Kim Jong Il, avrebbe leggermente rinnovato la stalinka, aggiungendo una cerniera, ma il nipote di Kim Il-Sung, Kim Jong Un, è poi tornato alla versione originale della stalinka vecchia scuola.
Fonte: https://it.rbth.com/storia/85500-la-moda-e-i-leader